 

AD HERODOT. ΙΙΙ, 119 coll. lv, 129. (361

bus deficerent 01, 92, 1 =412 a. (ΠΗ-,2 num veri simile sit tum,
quum Lysias aliique Atheniensium amici vel eiicerentur vel discederent,
Herodotum, quem tanto Athenas studio complexum esse sciamus, illic
remansisse ‘3 —- Magnum facinus aggredior3 sed vide ne ipsa illa Anyti
mentio apud Plutarchum nos cogat, ut post illum annum 412 Athenis
fuisse Herodotum ibique opus suurn , quod tum iam absolutum esse po-
tuit, recitasse statuamus3 ut taceam, ea, quae IX, 73 de Decelea
scripsit, quum recte a viris doctis ad illos ipsos annos relata sint,
multo facilius oculis illum quam auribus percipere potuisse. Quin ille
quoque rumor, cuius apud suidam (s, v. Ἡρόδοτος, Tom. ΙΙ
pag· 76 Kust.) memoria exstat : τινὲς δὲ ἓν Πέλλῃ αὐτόν
τελευτῆσαι φασίν, nim1s ille indigne a plerisque spretus, ali-
quam certe, non dicam confirmationem , sed explicationem inde nan-
ciscitur, ubi Herodotum sub finem belli Peloponnesiaci non in ltalia,
sed in Graecia ipsa versantem cogitamus3 notum enim est, quanto tum
studio Archelaus, Macedoniae rex, quidquid doctorum hominum Athe-
nae haberent, ad se invitaverit3 et Euripidem quidem mortuum ibi
constat et sepultum, Athenis Cenotaphium tantum eius exstitit, Hero-
dotum tamen non is sim equidem, qui contra potiora testimonia ipsis
Thuriis diem obiisse negem, quo ille pace inter Lacedaemonios et Athe-
nienses facta facile redire potuit. Sed hae quidem hallucinationes sunt3
quibus tamen reiectis illud constare arbitror, eas operis partes, quae
Graeciae res Atheniensiumque laudes continent, serius quam vulgo cre-
datur, et compositas ab illo et recitatas Athenis esse3 priores libros,
quibus itinerum suorum memoriam exterarumque nationum mores atque
res gestas consignavit, minime repugnabo si quis, collectis omnibus,
quae veri similia esse supra indicavi, iam ante Thuriorum coloniam de-
ductam et scriptos et per recitationes Graecis innotuisse censuerit,
modo ne eandem, qua nunc leguntur, formam iam tum habuisse conten-
dat. Neque Olympiae recitasse negem eum, quem et Corinthiis (Dio
chrysost. XXXVIl p. 456 Morell.) et Thebanis (Plut. de Herod. Mn-
lign. c. 31) historias suas venditasse legamus3 quod tamen si iam Ol.
81 sactum est, parvam tantum totius operis partem comprehendere po-
tuisse recte Heysius intellexit, cui quae Iaegerus nuper opposuit (pag.
12): non nisi reliquis itineribus confectis magnaque rerum copia collecta
totam operis rationem, unde singula pendeant, Herodoti animo desi-
gnari potuisse3 quum ad formam tantum operis spectent, rerum ipsa-
rum recitationem non convellunt.

