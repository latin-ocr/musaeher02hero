 

EXCURSUS lx AD HERODOT. lV, 24. 667

inter Delphos Delumque et Tauricam Chersonesum ‚ Milesiosque ad Bo-
rysthenem colonos Dianamque Tauricam et Apollinem Didymaeum ab
his cultum. Conf. potissimum pag. 168. Haec in universum dicta suf·
ficiant3 alia quaedam in ipsis ad Herodotum notis attulimus, ut quae

sit totius narrationis indoles, quae orig0, inde quodammodo perspici

possit.

EXCURSUS IX
AD HERODOT.1V‚ 42.

 

Num Phoenices iussn Neconis, Aegyptii regie, Africam
circumnavigarint? Ad verba Herodoti l. l.: ὂς (Νεκῶ
scz'l.) — ἀπέπεμψε Φοίνικας ἄνδρας κ. τ. λ.

Quum satis constet, Phoenices mature rerum navalium prae ceteris
antiquitatis gentibus peritos uniceque fere per maria dominatos fuisse,
minime sane mirabimur, Neconem, Aegyptiorum regem (quos a pere-
grinationibus, longinquis praesertim, alienos fuisse nemo nescit),
Phoenices potissimum elegisse, qui Africam circumnavigarent aut certe
huius rei facerent periculum. Qui quum id perfecisse narrentur *) sae-
culo ante Chr. n. sexto vel septimo, quod saeculo post Chr. n. decimo
quinto demum successit Lusitanis, non defuerunt viri docti **)‚ qui

 

') Veterum locos ac iudicia de Africa, num unquam circumnavigata fue-
rit aut omnino circumnavigari queat, exhibuit atque recensuit Rennel.
' Geogr. Herod. pag. 685 seqq. Idem fecit Gosselin. (ibid. pag. 337 sqq.
376 seqq.) in examen vocans et Herodoti et aliorum scriptorum de hac
re testimonia, quo nimirum probaret, nec Phoenices, nec Graecos (qui
omnino aliam a vero maxime alienam opinionem de forma Africae ha-
buerint) unquam circumnavigasse Africam, nec omnino ullam veri spe-
ciem praebere, quae de huiusmodi navigationibus per antiquitatem re-
lata exstent.

⁰) In his-praecipue nominamus Gosselin. pag. 3¹42 seqq. Vincent. ibid.
pag. 769 seqq. Bredow. Geogr. et Uranolog. Herod. spec. p. XXXIV
seqq. Mannert. Geogr. d. Gr. u. Rom. 1 pag. 19 seqq.

